---
layout: post
title: Özgür Yazılım Liselerde
date: 2016-05-31 21:40:29.000000000 +03:00
type: post
published: true
status: publish
---
<p>Özgür Yazılım Liselerde projesi, bir zorunluluğu keyif alabileceğim, yeni deneyimler yaşayabileceğim ve Özgür Yazılım felsefesi'nin doğru bir şekilde yayılmasına katkı sağlayabileceğim bir projeye dönüştürmemle başladı.</p>
<p>Projedeki amacım bir dönem boyunca gidebildiğim kadar liseye (öncelikli olarak bilgisayar bölümü olan okullar) giderek öğrenci arkadaşlara özgür yazılım nedir?, özel mülk yazılım nedir? neden özgür yazılım kullanmalıyız? gibi sorularla felsefeyi tanıtmaktı. Resmi olarak bir proje gerçekleştirmek için kuruluş ararken fikri <a href="https://twitter.com/barisbuyukakyol">Barış</a> abiyle paylaşmam, onunda yönlendirmesiyle Alternatif Bilişim Derneği ve İstanbulHs'den gerekli desteği alabileceğimi öğrenmem sonucunda işler rayına oturmuş ve çıktığım bu yoldan geri dönme ihtimalim kalmamıştı.</p>
<p><img class="alignleft" src="{{ site.baseurl }}/assets/CY2n6jOW8AAKZhg.jpglarge.jpeg" /> İlk olarak mezun olduğum lise olan Güngören Anadolu Teknik lisesi'ne gitmeye karar verdim. İkinci sunumda da beni yalnız bırakmayacak olan İstanbulhs'den <a href="https://twitter.com/HalilKaya">Halil</a> ve <a href="https://twitter.com/em94mu">Emin</a> ile birlikte ilk sunumu burada yaptık.</p>
<p>Genel olarak verimli geçen bir sunumdu. Gerek özgür yazılım ile gerekse yazılım geliştirme konusunda arkadaşlarla güzel muhabbetler gerçekleştirdiğimizi hatırlıyorum. Özellikle assembly ile yazılım geliştirsek diye bir soru yönelten arkadaşı unutamıyorum.</p>
<p>Sunum sırasında bahsettiğimiz açık kaynak ve özgür yazılım arasındaki fark konusu, arkadaşların açık kaynak işletim sistemleri diye gördükleri derse karşı çıkmalarına yol açtığını hocaları'nın biraz üstlerine gittiğine şahit olduk buda aslında merakla dinlendiğimizin bir göstergesiydi. Tabiki ilgilenmeyen ve kendi halinde takılan bir sürü arkadaş vardı ama bizim yola çıkış amacımız ilgi duyabilecek meraklı bir iki arkadaşa ulaşabilmekti bunada tüm sunumlar boyunca ulaştığımızı düşünüyorum.</p>
<p>Burada garip bir durumuda yazmak istiyorum dünya üzerinde bilindik (en azından benim bildiğim varsa aydınlatın) açık kaynak bir işletim sistemi yokken şuan tüm bilgisayar bölümü liselerde dersi olması.  Özgür demek bu kadar zor olmamalı.</p>
<p>Sunumdan birkaç gün sonra arkadaşlardan mail gelmesi ve özgür yazılım günlerine katılmak istemeleri bir kez daha onlara ulaşabildiğimizin göstergesiydi ve beni oldukça mutlu etmişti. Bir hocamızında özgür yazılım günlerine katılması not olarak düşülmesi gereken bir noktaydı. Bu fırsatı veren hocalarımıza teşekkürlerimi iletiyorum.</p>
<p><img src="{{ site.baseurl }}/assets/CY3G_5jWUAEVcpF.jpglarge.jpeg" /></p>
<p>İkinci sunumda da <span class="webadres">ATAŞEHİR Dr.Nurettin Erk-Perihan Erk</span> lisesindeydik. Genel olarak ilk sunumla benzer sonuçlar aldığımız bir etkinlik oldu. GNU/Linux kullanan bir arkadaş vardı sanırım öte yandan bu okuldan aklımda kalan en önemli kısım bir hoca'nın özgür yazılım ile olan alakasıydı. Zamanında okulda pardus ile ilgili dersler verdiğini ve bir özgür yazılım kulübü kurduğunu anlatmış ve son zamanlarda ilgisinin azaldığından bahsetmişti keşke lisedeyken benimde böyle bir hocam olsaydı.</p>
<p><img src="{{ site.baseurl }}/assets/Cc-SzliUYAAJE_q.jpglarge.jpeg" /></p>
<p><img src="{{ site.baseurl }}/assets/Cc-SzW5UAAAi-ED.jpglarge.jpeg" /></p>
<p>Üçüncü sunumda tek başıma Kartal Endüstri Meslek Lisesindeydim. Diğer sunumlara oranla çok daha az bir öğrenci arkadaşa hitap edebildim ama yine de o ilgi oranı'nı yakalamayı başardığımı düşünüyorum zaten yukarıda bir yerlerde bahsettiğim gibi bir öğrenci arkadaşa bile ulaşmış olmak benim için yeterli bir sonuçtu birde okullarda genel olarak sınav haftaları olduğu için bu zor takvimde bana vakit ayırdıkları için çok teşekkür ederim.</p>
<p>Başlangıçta yola çıktığım hedefleri gerçekleştirdiğim için çok mutluyum, sunum konusunda kişisel olarak deneyim kazanmak ve okullarda ilgili arkadaşlarla kontak kurmak uğraşlarımızın boşa çıkmadığını görmek çok güzeldi. Daha çok okula giderek daha çok arkadaşa ulaşmayı gönül isterdi ama okulun en yoğun olan son döneminde elden bu kadarı geldi.</p>
<p>Başta iki sunumda benimle olan Halil ve Emin olmak üzere destek veren ilgi gösteren herkese çok teşekkürler umarım bu tarz etkinlikler okullarda daha fazla olur özgür yazılım doğru bir şekilde tüm herkese yayılır.</p>
<p>Sunum dosyasına şu linkten ulaşabilirsiniz =&gt; <a href="https://github.com/adiloztaser/Sunumlar/tree/master/Liselerde-Ozgur-Yazilim">https://github.com/adiloztaser/Sunumlar/tree/master/Liselerde-Ozgur-Yazilim</a></p>
